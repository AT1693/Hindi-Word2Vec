 आज का जो हादसा है , वह बड़ा ही दुखदायक है | कोई कल्पना नहीं कर सकता है कि मौत इस प्रकार से आ सकती है और इतनी बड़ी तादाद में गंभीर रूप से घायल लोग ...मैंने आज जहां हादसा हुआ , उस स्थान को देखा, उस मंदिर में गया था | कोल्लम के अस्पताल में गया, यहाँ के मुख्यमंत्री जी से बात हुयी है , जिन परिवारों ने अपने स्वजन खोये हैं उनके प्रति मेरी संवेदना है | जिनको injury हुयी है वह स्वस्थ हों , ऐसी मेरी ईश्वर से प्रार्थना है | मैंने मुख्यमंत्री को कहा है कि जो serious patient हैं उनको अगर मुम्बई दिल्ली कहीं shift करना होगा तो भारत सरकार उसकी व्यवस्था करेगी| भारत सरकार पूरी तरह इस संकट की घड़ी में केरल के साथ है , दुखी परिवारों के साथ है | हादसा इतना भयंकर है जिसका शब्दों में बयान करना बहुत मुश्किल है | दो सौ दो सौ मीटर तक लोगों को injury हुयी है | अभी मुझे डाक्टर बता रहे थे कि कुछ ब्लास्ट तो ऐसे थे कि शरीर और माथा कहीं कहीं अलग हो गए| कितना भयंकर हादसा होगा इसका मैं अंदाज लगा सकता हूँ |  लेकिन भारत सरकार पूरी तरह इस दुःख की घड़ी में केरल के साथ है , दुखी परिवारों के साथ है और उन परिवारों के , केरल की जनता के साथ रहकर के पूरी मदद करेगी| 